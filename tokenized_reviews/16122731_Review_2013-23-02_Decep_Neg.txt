de plot deed ons reeds het ergste vrezen boy and girl ontmoeten elkaar op een feesteiland in danig beschonken toestand dat ze, wanneer ze elkaar weer in het thuisland gearriveerd op de werkvloer tegen het lijf lopen als zijnde gloednieuwe collegas, even met hun ogen moeten knipperen voor hun geheugen hen verder op weg helpt .
dit leidt tot voorspelbare komische situaties, met een aanzienlijk aantal toespelingen op het leeftijdsverschil tussen de twee .
jennifer aniston, die de vrouwelijke hoofdrol voor haar rekening neemt, lijkt ons inziens al jarenlang hetzelfde personage te spelen, zij het steeds met een andere tegenspeler – in dit geval penn badgley, u mogelijk bekend als dan humpfrey uit de tienerreeks gossip girl .
het kan natuurlijk ook liggen aan de scenarios die ze toegeschoven krijgt .
bij deze prent bestaat dat uit een opeenstapeling van clichés, niets dan reeds herhaaldelijk herkauwd materiaal .
wat een geluk dat valentijn net gepasseerd is, met een eerdere release had deze film vermoedelijk hogere bezoekersaantallen gekregen dan verdiend .
