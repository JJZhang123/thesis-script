stieg larsson weet in de millenniumtrilogie de lezer te vervoeren naar een obscure wereld die soms absurd ver van het modale leven afstaat .
de kunst is dat larsson er wel in slaagt om enkele tellen later weer akelig dichtbij te komen met personages die werkelijk mensen van vlees en bloed lijken .
personages die gedetailleerder zijn dan die van stieg larsson zijn even zeldzaam als de eerste drukken van james joyces ulysses .
ze bestaan, maar ze zijn moeilijk te vinden en als je erbij uitkomt, mag je je gelukkig prijzen .
larsson beschikt over een vlotte pen, waardoor de boeken aangenaam lezen .
ze zijn zo bloedstollend dat je ze in één ruk uit wil lezen .
bovendien bevat de millenniumtrilogie de meest sublieme oneliners ooit geschreven .
met zinnen als […] a bastard is always a bastard and if i can hurt a bastard by digging up shit about him, then he deserves it .
zet larsson zich meteen op de kaart .
in tegenstelling tot andere trilogieën, is de millenniumtrilogie niet doorspekt met clichés en herhaling .
stieg larsson komt steeds verrassend uit de hoek .
de millenniumtrilogie geeft blijk van larssons genialiteit en staat in het lijstje van beste misdaadboeken in mijn ogen op eenzame hoogte .
